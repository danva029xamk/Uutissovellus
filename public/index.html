<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Oppimistehtävä 5: HENKILÖHAKEMISTO</h1>
    
    <p>Toteuta Node/Express/Prisma-tekniikoin palvelinsovellus (server) ja sille asiakassovellus (client) React/MUI –tekniikoin yrityksen henkilöstön yhteystietojen näyttämiseen. Kaikki tiedot ja kuvat (lataa tiedostopaketti tästä) sijaitsevat ainoastaan palvelinsovelluksessa.

        Palvelinsovellus toimii REST API-sovelluksena, joka käyttää tiedonsiirtoon json-muotoista dataa (pois lukien kuvat). Asiakassovellus puolestaan keskustelee palvelinsovelluksen kanssa ja hoitaa käyttöliittymän toiminnallisuudet. 
        
        Toteuta molemmat sovellukset tähän GitHub-repositorioon ja palauta määräaikaan mennessä esimerkin mukainen tehtäväraportti pdf-muodossa.
        
        Sovelluksen perusvaatimukset (2 pistettä):
        
        Palvelinsovellus toimii itsenäisenä REST API -palvelimena portissa 3105. Asiakassovellus toimii puolestaan itsenäisesti portissa 3000 (React-kehitysympäristön oletus). Sovellusten tulee olla erillisiä, ei samassa portissa, mutta kuitenkin yhteisessä koodipohjassa/Git-repositoriossa. 
        Henkilöstön tiedot sijaitsevat osana palvelinkoodeja (Prisma ORM/SQLite). Asiakassovellus pääsee tietoihin ainoastaan REST-reittien kautta. Voit nimetä reitit vapaasti.
        Asiakassovelluksen käyttöliittymässä näytetään listaus kaikista tiedoston henkilöistä. Listan tulee perustua MUI-frameworkin List-elementteihin.  Jokaisesta henkilöstä näytetään koko nimi (ListItemText, primary) ja titteli (ListItemText, secondary) 
        Jokaisen henkilön kohdalla listassa on myös henkilön kuva (ListItemAvatar). Kuvatiedostot sijaitsevat staattisina tiedostoina palvelimella. (Ei siis osana client-koodeja, ole tarkkana tässä!)
        Asiakassovelluksen yhteys palvelimeen on toteutettu vikasietoisesti ja käyttöliittymässä näytetään virheilmoitus tarpeen mukaan. Käsittele vähintään virheet, jossa: palvelimeen ei saada yhteyttä tai palvelimelta ei löydy henkilötietoja (http-status 404).
        Lisävaatimuksia sovellukselle (1 lisäpiste):
        
        Listasta voi klikata tarkemmat tiedot kustakin henkilöstä. Tämä toteutetaan MUI:n Dialog-elementillä. 
        Avautuvassa dialogissa näytetään henkilön kuva, koko nimi, titteli, puhelinnumero, sähköpostiosoite ja työsuhteen kesto kokonaisina vuosina. Muotoile dialogin sisältö vapaasti.
        Vinkki lisävaatimuksiin: Kannattaa miettiä, tarvitseeko palvelimelle tehdä useampia pyyntöjä...
        Maksimipisteet: 3 p. Osittain perusvaatimuksiin vastaavasta toteutuksesta on mahdollista saada 1 piste, mikäli ongelmakohtia on käsitelty raportissa</p>
</body>
</html>